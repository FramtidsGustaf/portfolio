Under tiden som jag jobbat med detta projekt har jag haft ett övergripande tänk kring tillgänglighet. 
Jag har använt ett flertal vertyg* för att hålla koll på om min hemsida är tillgänglig.

Första punkten som jag tagit fasta på är "1.1.1 Beskriv med text allt innehåll som inte är text".
Det är inte jättemycket innehåll på min hemsida som inte är text men å andra sidan har jag inte 
jättemycket innehåll någonstans på hemsidan.
Initialt försökte jag ge allt som inte var text ett alt-attribut. 
Det visade sig att det inte riktigt är så det funkar. 

Det må kanske verka självklart att koden ska validera (4.1.1 se till att koden validerar) men jag vill trycka lite extra på detta i denna rapport då jag har
haft mycket nytta av valideringsverktyg i detta projekt.
Det va med hjälp av ett sådant verktyg som jag kom underfund med att ikonerna på min hemsida inte får ha ett alt-attribut.
Efter en del efterforskning fann jag att det fanns ett fullgott alternativ till alt-atributet som är title-attributet.
Med fullgott alternativ menar jag att, vad jag förstått det som, title-attributet också hjälper till vid t.ex. användning av skärmläsare.

Jag har hela tiden utgått ifrån DIGGs "Vägledninge för webbutveckling"(VFW) i mitt arbete kring tillgänglighet och jag har hela 
tiden fått väga vad jag tycker ser estetiskt bra ut och vad som faktiskt är tillgängligt. Som exempel kan jag använda mig av 
punkten (1.4.3 Använd tillräcklig kontrast mellan text och bakgrund).
I början av projektet tog jag fram en grafisk profil som innehöll ett antal färger och typsnitt som jag tyckte var snygga.
Jag byggde upp en layout kring denna grafiska profil som jag var väldigt nöjd med. Efter detta använde jag ett verktyg för att 
se hur kontrasterna mellan text och bakgrund var. Det visade sig att kontrasterna var extremt dåliga och jag var tvungen att tweaka
min grafiska profil något. Det var väldigt lärorikt att gå emot min första tanke kring det estetiska och jag landade i en ny 
grafisk profil som jag var nöjd med men också lite mer rik på erfarenhet. Att ifrågasätta sig själv är inte alltid lätt men mer 
eller mindre alltid nyttigt. 

En punkt som mer eller mindre går att väva in i föregående punkt är (1.4.1 Använd inte enbart färg för att förmedla information).
I punkten i VFW nämns det "...vissa användare kan inte uppfatta färgskillnader, till exempel på grund av färgblindhet eller för att de använder monokrom skärm...".
Med denna punkt i åtanke har jag under stora delar av arbetet använt mig av ett tillägg i chrome som presenterar browserns innehåll 
i monokrom färgskala. Detta har gjort att jag kunnat, dels se om information är tillgänglig även för dessa användare men också om det 
går att navigera på ett enkelt sätt på hemsidan i monokromt läge och jag är av åsikten att så är fallet.

Den femte och sista punkten jag har utgått ifrån är (3.2.3 Var konsekvent i navigation, struktur och utformning).
Jag är medveten om att det inte är en jätteavancerad navigation på min hemsida men har haft punkten i åtanke när jag har utformat
den mobila versionen och desktopversionen. Min tanke har varit att försöka hålla dessa två så lika varandra som möjligt så att användare 
som potentiellt använder båda versionerna ska ha en så lätt övergång mellan dessa som möjligt.

Alla andra riktlinjer som eventuellt uppfylls är av ren slump.

Analys:

Jag tycker i grund och botten att det är bra att vi försöker göra internet till en plats där alla ska kunna vistas och kunna ta till sig av innehållet.
Förstås är detta av allra största vikt på myndigheters hemsidor där samhällsviktig information ofta förmedlas.
Såklart är det av stor vikt även för företag som vill bredda sin kundkrets så att de kan öka sin försäljning.
Detta blir mer tydligt i tider som dessa när det inte är lika självklart att gå i affärer som tidigare.(Covid 19 i åtanke)
Det jag, som utvecklare, har brottats mest med under arbetet med tillgänglighet är att min frihet i skapandet blir begränsat.
Till en början såg jag detta som något som faktiskt också begränsade mig men med tiden vande jag mig vid begränsningarna och kände
stundtals även att det var något jag kunde luta mig mot i mina beslut kring t.ex. färgval.

I stort är jag nöjd med resultatet av uppgiften. Jag har vabbat en hel del under denna perioden och med det i åtanke så är jag mer än nöjd. 
Jag började uppgiften med att skissa lite på en layout som jag sedan byggde ut utifrån mobile first strategin. Sedan byggde jag upp sidan som desktopversion.
Det största felet jag gjorde var att jag fastnade lite i desktoptänket och glömde bort att jag även skulle ha content i mobilversionen. 
Detta medförde ganska stora problem när jag skulle implementera allt content till mobilversionen. 
Hade jag under tiden som jag skapade desktopversionen också tänkt på att skapa content som fungerade även på mobil alternativt att jag hade utgått helt från
mobile first hade nog processen med att få in rätt content på mobilversionen varit lättare. Detta är en lärdom jag tar med mig och jag hoppas att jag kommer kunna 
använda mig av denna kunskap i framtida arbeten. Det är redan viktigt men jag tror också att det blir viktigare att utveckla bra hemsidor för mobila enheter.


Grafisk profil

Som jag har tolkat det är detta fenomen som mest aktuellt när det kommer till företag men även myndigheter och organisationer använder sig 
sig såklart av grafiska profiler.
En grafisk profil är en visuell identitet som används för att särskilja bl.a. företag, myndigheter och organisationer från andra aktörer.
Den kan t.ex. bestå av olika typsnitt, färger och logotyper men även en beskrivning kring i vilka sammanhang en färg eller ett typsnitt skall användas.
En stark grafisk profil blir viktigare och viktigare för att sticka ut och för att fastna i potentiella kunders eller användares medvetande.


Scrum 

Scrum är en agil arbetsmetod. Det är ett sätt att planera, fördela och utföra arbete på. 
I scrum finns tre huvudsakliga roller. Produktägare, scrum master och utvecklarteam.
Produktägaren kan ses som en representant för kunden och är den som bestämmer vad som ska prioriteras.
Produktägaren är den som hanterar product backlog, en lista över kundens önskemål och hur dessa ska prioriteras.
Scrum master är en person som har större kunskap kring scrum och är den som ser till så att utveckligsteamet arbeter därefter.
Utvecklingsteamet är den samling personer som huvudsakligen skapar den produkt som kunden beställt.

Utifrån product backlog och dess prioriteringar skapar utvecklingsteamet något som kallas för en sprint backlog.
Sprinten är en period där utvecklingsteamet jobbar med att skapa det som finns i sprint backlog. 
En sprint är mellan 1 till 4 veckor lång och inleds av sprint planning. 
Detta är ett möte där product backlog gås igenom och genom varierande estimeringsmetoder skapas sprint backlog.
Var dag under sprinten ska ett 15 minuter långt möte hållas. Ett så kallat daily scrum. 
Daily scrum är ett sätt att hålla koll hur arbetet med sprint backlog går. 

Efter en sprint hålls två möten. En sprint review och en sprint retrospective.
Under sprint review presenterar utvecklingsteamet resultatet av sprinten och produktägaren presenterar 
en ny och uppdaterad product backlog. Tillslut hålls sprint retrospective där alla berörda parter går igenom vad som gått bra, 
vad som går att förbättra och vad alla kan lära sig av detta.

Analys: 

Av förklarliga skäl har jag inte jobbat med scrum under min enskilda uppgift men gjorde det dock under gruppuppgiften. 
Jag hamnade i en väldigt bra grupp och alla köpte konceptet med scrum på en gång och gjorde allt för utgå ifrån det i sitt arbete.
Under sådana förusättningar skulle jag säga att scrum är ultimat. Vi jobbade väldigt effektivt och det var lätt att se hur vi låg 
till under arbetets gång. Både med hjälp av trello, som förvisso är baserat på kanban, men framförallt av daily scrum. Vi höll inte daily scrums varje dag
utan bara de dagar som vi faktiskt jobbade med projektet. En till fördel jag ser med daily scrum är att man på ett naturligt sätt 
kan få en lägesbild över alla i utvecklingsteamets välmående. 

Slutligen skulle jag vilja påstå att Scrum passar mig väldigt bra. Den strukturering av arbetet den medför gör det väldigt lätt att jobba effektivt.


* Verktyg jag använt för att försöka skapa en tillgänglig hemsida.
1 https://webbriktlinjer.se/riktlinjer/ (Lista över tillgänglighetsriktlinjer)
2 https://coolors.co/contrast-checker/ (Hemsida där man kan kolla kontrasten mellan två färger)
3 https://web.dev/measure/ (Hemsida där man i stort kan se hur tillgänglig en hemsida är)
4 https://validator.w3.org/(Hemsida där man kan se om ens kod validerar)
5 MonoChrome (Ett tillägg till chrome som visar browsern i monokrom färgskala)
